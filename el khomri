Öncelikle Anayasa Mahkemesi’ne (Conseil Constitutionnel) başvuru imkanı var, temmuzda 61 PS milletvekili imza toplayarak başvurdular, yasadak, beş düzenleme iptal edildi ancak bunlar ikincil konualardı yani en çok karşı çıkılan maddelerde bir değişiklik yapılmadı. Hukukçulara göre Conseil’in bu maddelere dokunmaması QPC yolunu açık bıraktığını gösteriyor. QPC (Question Prioritaire de Constitutionnalité), bir dava kapsamında davadaki taraflardan birinin, davada uygulanan bir maddenin anayasaya aykırı olduğunu öne sürerek iptalini istemesidir. Bunun için bazı kriterler var, başvuru konusu madde temel hak ve özgürlükleri ihlal ediyor olmalı, başvuru ciddi ve daha önce Conseil tarafından incelenmemiş bir konu üzerine olmalı. Kriterlerin yerine getirilip getirilmediğine en üst derece mahkeme yani Cour de Cassation ya da Conseil d’Etat karar veriyor, uygun görürse Conseil’e gönderiyor. Hukukçulara göre başvurunun sadece üst mahkemelerden geçmesi bile yasa hakkında şüpheler doğmasına ve sorgulanmasına yeter. Ayrıca Conseil de başvuruya hak verirse yasanın söz konusu maddesi iptal oluyor. Ancak bu ihtimal biraz düşük görülüyor çünkü Conseil son yıllarda işçilerin yararına bir tutum sergilememiş. Kısaca Anayasa Mahkemesi yolu çok umut verici görünmüyor. 
Bu ihtimal dışında bir de iş konusundaki anlaşmazlıklara bakan iş mahkemesi var (Conseil de prud’hommes). Yasa çerçevesinde yeni davalar doğabilir ve bu mahkemeler karar verirken Conseil’in aksine uluslararası anlaşmaları da temel alıyorlar. Fransa da OIT’nin (Organisation International du Travail) bir sürü anlaşmasına imza atmış durumda ve yasayla beraber bu anlaşmaların çoğu ihlal edilmekte. Örneğin El Khomri’nin 2. Maddesi, Convention 87 ve 98’i ihlal ettiği için ve sendikalar iş mahkemesine başvurabilir. Ayrıca işçiler ekonomik nedenlerle işten çıkarma konusunda da Birleşmiş Milletler’in Convention 158’ini öne sürebilir. 
Bu süreç uzun gibi görünse de iş yasasının politik bir hassasiyet taşıması nedeniyle davalar olağan süreçten daha hızlı bir şekilde görülebilir. Bu örnek daha önce CNE (Contrat Nouvelles Embauches) ile görülmüş, bu tasarı işverene belli bir süreç içerisinde çalışanını herhangi bir motif göstermeden işten çıkarma imkânı veriyormuş ve mahkemeler hemen çalışan lehine kararlar alarak yasanın iptalinin önünü açmışlar. Mahkemelerin de El Khomri hakkında 2017 başlarında kararlar vermeleri bekleniyor. 
Son durumda en çok karşı çıkılan maddeler uygulamaya konmuş durumda ancak birçok madde de kararnamelerle yürürlüğe girecek. Bunun için 127 farklı kararname çıkması gerekiyor ve bunların çoğunun ekimde çıkması bekleniyor. Bu da oldukça büyük bir iş yükü demek ve hepsinin kısa sürede çıkması imkânsız gözüküyor. Örneğin Loi Macron’un üzerinden 1 yıl geçmesine rağmen hala bazı kararnameler resmi gazetede yayımlanmamış yani yürürlüğe girmemiş. 
Ayrıca başka bir husus da cumhurbaşkanlığı seçimi ve seçilenlerin yasaya ne yapmak istediği. Sağ adayların hepsi seçilirlerse yasanın belli bölümlerini değiştirmek ya da iptal etmek istediklerini belirttiler. Örneğin Sarkozy yasayı komple iptal etmek niyetinde olduğunu belirtmiş. 
